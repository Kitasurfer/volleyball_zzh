# Regole di Gioco Pallavolo 2025-2028

RACCATTAPALLE

È il personale che ha il compito di mantenere la scorrevolezza del gioco fornendo la pal-
la al giocatore al servizio.

ASCIUGATORI VELOCI

È il personale che ha il compito di mantenere pulito e asciutto il terreno, intervenendo
con piccoli asciugamani, se necessario, al termine di ogni azione di gioco.

80

PARTE 3 – DEFINIZIONI

RALLY POINT

In base a questo sistema si conquista un punto per ogni azione vinta.

FALLO

a) Un’azione di gioco contraria alle regole.
b) Una violazione delle regole differente da un’azione di gioco.

PRIMO TOCCO DI SQUADRA

Ci sono quattro casi nei quali l’azione di gioco è considerata primo tocco di squadra:
• la ricezione del servizio;
• ricevere un attacco della squadra avversaria;
• giocare la palla che rimbalza da un proprio muro;
• giocare la palla che rimbalza dal muro avversario.

INTERVALLO

Il tempo tra i set. Il cambio dei campi nel 5º set (decisivo) non è da considerarsi un in-
tervallo.

SOSTITUZIONE

È l’atto con il quale un giocatore regolare lascia il campo e un altro giocatore regolare
prende il suo posto.

RIMPIAZZO

È l’atto con il quale un giocatore regolare lascia il campo e uno dei Libero (se più di uno
è presente) prende il suo posto. Il  rimpiazzo  include anche lo scambio tra un  Libero  e
l’altro. Il giocatore regolare può poi rimpiazzare uno qualunque dei Libero.

Dev’esserci un’azione di gioco completata tra i rimpiazzi che coinvolgono qualsiasi Libe-
ro.

RIDESIGNAZIONE

È l’atto con cui un Libero, che non può continuare a giocare o è dichiarato dalla squadra
